<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../style.css" type="text/css">
    <link rel="stylesheet" href="sak2.css" type="text/css">
    <title>- Vanskelig å nå ut til ungdommen</title>
</head>
<body>
    <header>
        <nav>
            <a href="../template.html" class="logo">LOGO/Gruppe 7</a>
        </nav>
    </header>
    <main>
        <article>
            <h1>- Vanskelig å nå ut til ungdommen</h1>
            <p>Halden kommune har flere fritidstilbud å by på, dessverre når ikke informasjonen frem
            </p>
            <p>Det er mange som sier at studenttiden er den beste tiden i livet og at man opplever mye 
                spennende. Likevel har det blitt kjent at mange studenter sliter med dårlig psykisk helse 
                og sitter mye for seg selv. I Halden har kommunen lenge prøvd å rette opp dette ved å få 
                tak i studentene og gi dem et godt fritidstilbud. Dessverre har dette vist seg å være en 
                vanskelig jobb. 
            </p>
            <h2>Er mer tilbud enn folk vet om </h2>
            <p>Vi kjørte noen intervjuer på høgskolen hvor vi spurte studenter om de var klar over at det 
                var frisbeegolfbane rett på andre siden av veien. Kun 6 av 25, studenter vi spurte var klar 
                over dette. Videre svarte mange at de hadde liten eller ingen informasjon om de ulike 
                tilbudene i kommunen. 
            </p>
            <p>- Det må finnes et sted hvor man kan se alt, sier Eva Anita Denis fra Halden kommune.
            </p>
            <div class="imagebox"><img src="../images/IMG_8073.jpg" alt=""></div>
            <p>- Jeg drømmer om en AI-løsning som er såpass lur at den klarer å plukke i en database, 
                sånn at man kan gå inn å velge alderen sin også får man opp en liste over hva man kan 
                gjøre av fritidsaktiviteter. 
            </p>
            <p>Kommunen har flere tilbud som er lite kjent blant studentene. Det finnes både en stor 
                utendørs treningspark ved Porsnes videregående skole og tuftepark langs 
                elvepromenaden. For de spillinteresserte jobbes det med planer om et gaming-hus i 
                sentrum. 
            </p>
            <p>- Vi ser at tilbudet for aldersgruppen 18-30 år er mangelfullt. Særlig i helgene er det få 
                tilbud. Søndager blir ofte kalt 'dødens dag' av ungdommen siden det ikke er en eneste 
                åpen dør, innrømmer Denis.
            </p>
            <h2>Utfordrende regelverk bremser frivillige initiativ</h2>
            <p>Frivillige har forsøkt å bidra med løsninger for å få mer informasjon til beboerne. 
            </p>
            <p>- To flinke damer har på frivillig basis laget nettsiden halden.info. Da jeg spurte om å 
                linke til siden via Kommunens hjemmeside, oppsto det problemer med regler i forhold 
                til tekst, bilder og hvilke fonter som skal brukes, forteller Denis.
            </p>
            <p>Selv om slike regler er viktige for å sikre at nettsider er tilgjengelige for alle, kan de gjøre 
                det vanskelig for frivillige å bidra med løsninger. 
            </p>
            <h2>Ønsker innspill fra ungdommen</h2>
            <p>Kommunen har nylig blitt en del av statens områdesatsing, som gir muligheter for nye 
                initiativer.
            </p>
            <p>- Dette skal brukes ut fra det som heter designdrevet innovasjon, som handler om at 
                brukerne selv skal definere hva som trengs, slik at vi unngår at voksne kommer på ideer 
                som ingen ender opp med å bruke, forklarer Denis.
            </p>
            <p>Har du en idé til hvordan fritidstilbudet i Halden kan bli bedre? Da er du velkommen til å 
                besøke rådhuset eller sende en e-post til <a href="mailto:Gun.Kleve@halden.kommune.no">Gun.Kleve@halden.kommune.no</a>.
            </p>

        </article>
    </main>
    <footer>
        <h2>Oss i redaksjonen:</h2>
        <ul>
            <li>Sindre Elnes - Producer</li>
            <li>Sondre Jønsson - Journalist</li>
            <li>Hekmat Abduweli - Web-developer</li>
            <li>Dat Tan Truong - Designer</li>
        </ul>
    </footer>
</body>
</html>